:imagesdir: img/

== Installasjon av Enterprise Architect

=== Bruk 64-bits utgaven av EA - versjon 16

Versjon 16 av Enterprise Architect (EA) finnes i 64-bits utgave. Denne har mange store forbedringer, blant annet at hele modellregisteret kan lagres i en og samme prosjektfil.

=== Nedlasting og installasjon
Ta kontakt med IT-support i din virksomhet for å laste ned og installere EA etter gjeldende policy. Vi anbefaler EA Corporate edition hvis du har behov for å kjøre script.

=== Konfigurasjonsinnstillinger i EA

Når en ny installasjon av EA er på plass, vil konfigurasjonen av EA gjerne gå tilbake til standardinnstillingene. Disse må da settes på nytt.


.Hvordan endre konfigurasjonsinnstillingene
[%collapsible]
====
Konfigurasjonsinnstillingene kan endres ved å inn på Preferences:  

* Under *Start* velg *Preferences* og *Preferences...*

.Konfigurasjonsmenyen i EA
image::Preferences.png[figuren viser konfigurasjonsmulighetene i EA]

* Her kan du velge å endre mange av konfigurasjonsinnstillingene. +
Se under for en oversikt over konfigurasjoner vi mener er nødvendig å endre.

* Merk at endringene ikke nødvendigvis vil bli satt i verk før du starter EA på nytt.
====

// ==== Nødvendige konfigurasjonsendringer

Du bør utføre disse endringene av konfigurasjonsinnstillingene: 

.Bruk UTF-8 som tegnsett
[%collapsible]
====
For de aller fleste brukstilfellene er det nødvendig å konfiguere EA til å bruke utf-8 som tegnsett.

* Velg *XML Specifications* i konfigurasjonsmenyen
* Sett *Code Page* til *utf-8*, som vist under.


.Skjermbilde for konfigurasjon av tegnsettet
image::utf8.png[figuren viser feltet der du skal skrive inn teksten utf-8]


====

.Ta kontroll på rekkefølgen av egenskaper i klasser.
[%collapsible]
====
En nyinstallert EA vil være konfigurert til å vise attributtene i alfabetisk rekkefølge. Siden det i realiseringer som GML er nødvendig å holde en fast rekkefølge, må brukeren kunne ha kontroll på rekkefølgen.

* Velg *Objects* i konfigurasjonsmenyen
* Ta vekk haken ved *Sort Features Alphabetically*.
====

.Bruk høy oppløsning på figurene i dokumentasjonen.
[%collapsible]
====
Diagrammer og figurer bør ha høyest mulig oppløsning i dokumentasjonen av modellen.

* Velg *Diagram* i konfigurasjonsmenyen
* Sett *Scale Saved Bitmaps* til *400%*.
====